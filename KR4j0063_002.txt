# -*- mode: mandoku-view; -*-
#+TITLE: 尊前集
#+DATE: 2015-08-25 00:49:27.681792
#+PROPERTY: ID KR4j0063
#+PROPERTY: BASEEDITION WYG    
#+PROPERTY: JUAN 卷下
<pb:KR4j0063_WYG_002-1a>¶
欽定四庫全書¶
　尊前集巻下¶
　　毛文錫(一首/)¶
　　　巫山一叚雲¶
貎掩巫山色才過濯錦波阿誰提筆上銀河月裏寫嫦¶
娥　薄薄施鉛粉盈盈掛綺羅菖蒲花後夢魂多年代¶
屬元和¶
　　歐陽烱(三十一首/)¶
<pb:KR4j0063_WYG_002-1b>¶
　　　南歌子¶
錦帳銀燈影紗牕玉漏聲迢迢永夜夢難成愁對小庭¶
秋色月空明¶
　　　漁父¶
擺脱塵機上釣船免教榮辱有流年無繫絆没愁煎須¶
信船中有散仙¶
風浩寒溪照膽明小君山上玉蟾生荷露墜翠煙輕撥¶
刺遊魚幾箇驚¶
<pb:KR4j0063_WYG_002-2a>¶
　　　巫山一叚雲¶
綘闕登眞子飄飄御綵鸞碧虛風雨珮光寒歛袂下雲¶
端　月帳朝霞薄星冠玉蘂攅遠遊蓬島降人間特地¶
拜龍顔¶
春去秋来也愁心似醉醺去時邀約蚤囘輪及去又何¶
曾　歌扇花光黦衣珠滴淚新恨身翻不作車塵萬里¶
得隨君¶
　　　春光好¶
<pb:KR4j0063_WYG_002-2b>¶
天初煖日初長好春光萬彚此時皆得意競芬芳　筍¶
迸苔錢嫩綠花隈雪塢濃香誰把金絲裁剪却掛斜陽¶
花滴露柳揺煙豔陽天雨霽山櫻紅欲爛谷鶯遷　飲¶
處交飛玉斚遊時倒把金鞭風颭九衢榆葉動簇青錢¶
胸鋪雪臉分蓮理繁絃纎指飛翻金鳳語轉嬋娟　嘈¶
囋如敲玉佩清泠似滴香泉曲罷問郎名箇甚想夫憐¶
磧香散渚冰融暖空濛飛絮悠揚遍虛空惹輕風　柳¶
眼煙来㸃綠花心日與粧紅黃雀錦鸞相對舞近簾櫳¶
<pb:KR4j0063_WYG_002-3a>¶
鷄樹綠鳳池清滿神京玉兎宫前金榜出列仙名　疊¶
雪羅袍接武團花駿馬驕行開宴錦江遊爛漫柳煙輕¶
芳叢繡綠筵張兩心狂空遣橫波傳意緒對笙簧　雖¶
似安仁擲果未聞韓壽分香流水桃花情不巳待劉郎¶
垂繡幔掩雲屏思盈盈䨇枕珊瑚無限情翠釵橫　幾¶
見纎纎動處時聞欵欵嬌聲却出錦屏妝靣了理秦箏¶
金轡響玉鞭長映垂楊堤上採花筵上醉滿衣香　無¶
處不擕絃管直應占斷春光年少王孫何處好競尋芳¶
<pb:KR4j0063_WYG_002-3b>¶
蘋葉嫩杏花明畫船輕䨇浴鴛鴦出綠汀棹歌聲　春¶
水無風無浪春来半雨半晴紅粉相隨南浦晩莫辭行¶
　　　西江月¶
月映長江秋水分明泠浸星河淺沙汀上白雲多雪散¶
幾叢蘆葦　扁舟倒影寒潭煙光遠罩輕波笛聲何處¶
響漁歌兩岸蘋香暗起¶
水上鴛鴦比翼巧將綉作羅衣鏡中重畫遠山眉春睡¶
起来無力　細雀穩簪雲髻含羞時想佳期臉邊紅豔¶
<pb:KR4j0063_WYG_002-4a>¶
對花枝猶占鳳樓春色¶
　　　赤棗子¶
夜悄悄燭熒熒金罏香盡酒初醒春睡起来囘雪靣含¶
羞不語倚雲幈¶
蓮臉薄柳眉長等閒無事莫思量每一見時明月夜損¶
人情思斷人腸¶
　　　女冠子¶
薄粧桃臉滿靣縱橫花靨豔情多綬帶盤金縷輕裙透¶
<pb:KR4j0063_WYG_002-4b>¶
碧羅　含羞眉作歛微語笑相和不㑹頻偷眼意如何¶
秋宵秋月一朶荷花初發照前池揺曵薰香夜嬋娟對¶
鏡時　蕊中千㸃淚心裏萬條絲恰似輕盈女好風姿¶
　　　玉樓春¶
日照玉樓花似錦樓上醉和春色寢綠楊風送小鶯聲¶
殘夢不成離玉枕　堪愛晩来韶景甚寶柱秦箏方再¶
品青蛾紅臉笑来迎又向海棠花下飲¶
春蚤玉樓煙雨夜簾外櫻桃花半謝錦屏香冷綉衾寒¶
<pb:KR4j0063_WYG_002-5a>¶
怊悵憶君無計捨　侵曉鵲聲来砌下鸞鏡殘粧紅粉¶
罷黛眉䨇㸃不能描留待玉郎歸日畫¶
　　　更漏子¶
玉闌干金甃井月照碧梧桐影獨自箇立多時露華濃¶
濕衣　一向凝情望待得不成模様雖叵耐又尋思怎¶
生嗔得伊¶
三十六宫秋夜永露華㸃滴高梧丁丁玉漏咽銅壺明¶
月上金鋪　紅線毯愽山罏香風暗觸流蘇羊車一去¶
<pb:KR4j0063_WYG_002-5b>¶
長青蕪鏡塵鸞綵孤¶
　　　定風波¶
暖日閒牕映碧紗小池春水浸晴霞數樹海棠紅欲盡¶
爭忍玉閨深掩過年華　獨凭綉牀方寸亂腸斷淚珠¶
穿破臉邊花隣舍女郎相借問音信教人羞道未還家¶
　　　木蘭花¶
兒家夫壻心容易身又不来書不寄閒庭獨坐鳥關關¶
爭忍抛奴深院裏　悶向綠紗牕下睡睡又不成愁已¶
<pb:KR4j0063_WYG_002-6a>¶
至今年却憶去年春同在木蘭花下醉¶
　　　清平樂¶
春来街砌春雨如絲細春地滿飄紅杏蒂春燕舞隨風¶
勢　春幡細縷春繒春閨一㸃春燈自是春心撩亂非¶
干春夢無憑¶
　　　菩薩蠻¶
曉来中酒和春睡四支無力雲鬟墜斜臥臉波春玉郎¶
休惱人　日高猶未起為戀鴛鴦被鸚鵡語金籠道兒¶
<pb:KR4j0063_WYG_002-6b>¶
還是慵¶
紅爐煖閣佳人睡隔簾飛雪添寒氣小院奏笙歌香風¶
簇綺羅　酒傾金盞滿蘭燭重開宴公子醉如泥天街¶
聞馬嘶¶
翠眉䨇臉新粧薄幽閨斜捲青羅幙寒食百花時紅繁¶
香滿枝　䨇䨇梁燕語蝶舞相隨去腸斷正思君閒眠¶
冷繡茵¶
畫屏綉閣三秋雨香唇膩臉偎人語語罷欲天明嬌多¶
<pb:KR4j0063_WYG_002-7a>¶
夢不成　曉街鐘鼓絶嗔道如今别特地氣長吁倚屏¶
彈淚珠¶
　　和凝(七首/)¶
　　　江城子¶
初夜含嬌入洞房理殘粧柳眉長翡翠屏中親爇玉爐¶
香整頓金鈿呼小玉排紅燭待潘郎¶
竹裏風生月上門理秦箏對雲屏輕撥朱絃恐亂馬嘶¶
聲含恨含嬌獨自語今夜約太遲生¶
<pb:KR4j0063_WYG_002-7b>¶
斗轉星移玉漏頻巳三更對棲鶯歴歴花間似有馬蹄¶
聲含笑整衣開綉户斜歛手下階迎¶
迎得郎来入綉闈語相思連理枝髩亂釵垂梳墮印山¶
眉婭姹含情嬌不語纎玉手撫郎衣¶
帳裏鴛鴦交頸情恨鷄聲天巳明愁見街前還是説歸¶
程臨上馬時期後㑹待梅綻月初生¶
　　　喜遷鶯¶
曉月墜宿煙披銀燭錦屏欹建章欲曉玉繩低宫漏出¶
<pb:KR4j0063_WYG_002-8a>¶
花遲　春態淺来䨇燕紅日漸長一線嚴妝鐘罷囀黃¶
鸝飛上萬年枝¶
　　　麥秀兩岐¶
涼簟鋪斑竹鴛枕並紅玉臉邊紅眉柳綠胷雪宜新浴¶
淡黃衫子裁春縠異香芬馥　羞道交囘燭未慣䨇䨇¶
宿樹連枝魚比目掌上腰如束嬌嬈不爭人拳跼黛眉¶
微蹙¶
　　孫光憲¶
<pb:KR4j0063_WYG_002-8b>¶
　　　浣溪沙¶
風撼芳菲滿院香珠簾慵巻日初長髩雲垂枕響微鍠¶
　春夢未成愁寂寂佳期難㑹信茫茫萬般心千㸃淚¶
泣蘭堂¶
碧玉衣裳白玉人翠眉紅臉小腰身瑞雲飛雨逐行雲¶
　除却弄珠兼解佩便隨西子與東鄰是誰容易比眞¶
眞¶
何事相逢不展眉苦將情分惡猜疑眼前行止想應知¶
<pb:KR4j0063_WYG_002-9a>¶
　半恨半嗔囘靣處和嬌和淚泥人時萬般饒得為憐¶
伊¶
落絮飛花滿帝城看看春盡又傷情歲華頻度想堪驚¶
　風月豈惟今日恨煙霄終待此身榮未甘虚老負平¶
生¶
靜想離愁暗淚零欲棲雲雨計難成少年多是薄情人¶
　萬種保持圖永遠一般模様負神明到頭何處問平¶
生¶
<pb:KR4j0063_WYG_002-9b>¶
試問於誰分最多便隨人意轉橫波縷金衣上小䨇鵞¶
　醉後愛稱嬌姐姐夜来留得好哥哥不知情事乆長¶
麽¶
葉墜空階折早秋細煙輕霧鎻粧樓寸心䨇淚慘嬌羞¶
　風月但牽魂夢苦歲華偏感别離愁恨和相憶兩難¶
酬¶
月淡風和畫閣深露桃煙柳影相侵歛眉凝緒夜沉沉¶
　長有夢魂迷别浦豈無春病入離心少年何處戀虛¶
<pb:KR4j0063_WYG_002-10a>¶
襟¶
自入春来月夜稀今宵蟾彩倍凝暉强開襟抱出簾帷¶
　囓指暗思花下約凭欄羞覩淚㾗衣薄情狂蕩幾時¶
歸¶
十五年来錦岸遊未曾行處不風流好花長與萬金酬¶
　滿眼利名渾信運一生狂蕩恐難休且陪煙月醉紅¶
樓¶
　　　定風波¶
<pb:KR4j0063_WYG_002-10b>¶
簾拂疎香斷碧絲淚衫還滴繡黃鸝上國獻書人不在¶
凝黛晩庭又是落紅時　春日自長心自促翻覆年来¶
年去負前期應是秦雲兼楚雨留住向花枝誇説月中¶
枝¶
　　　南歌子¶
豔冶青樓女風流似楚眞驪珠美玉未為珍窈窕一枝¶
芳柳入腰身　舞袖頻囘雪歌聲幾動塵慢凝秋水顧¶
情人祗緣傾國着處覺生春¶
<pb:KR4j0063_WYG_002-11a>¶
映月論心處偎花見靣時倚郎和袖撫香肌遥指畫堂¶
深院許相期　解佩君非晩虚襟我未遲願如連理合¶
歡枝不似五陵狂蕩薄情兒¶
　　　應天長¶
翠凝仙豔非凡有窈窕年華方十九鬢如雲腰似柳妙¶
對綺絃歌醁酒　醉瑶臺擕玉手共燕此宵相偶魂斷¶
晩牕分首淚沾金縷袖¶
　　　生查子¶
<pb:KR4j0063_WYG_002-11b>¶
春病與春愁何事年年有半為枕前人半為花間酒¶
醉金尊擕玉手共作鴛鴦偶倒載臥雲屏雪靣腰如柳¶
為惜美人嬌長有如花笑半醉倚紅粧轉語傳青鳥¶
眷方深憐恰好惟恐相逢少似這一般情肯信春光老¶
清曉牡丹芳紅豔凝金蕊乍占錦江春永認笙歌地¶
感人心為物瑞爛熳煙花裏戴上玉釵時逈與凡花異¶
密雨阻佳期盡日顒然坐簾外正淋漓不覺愁如鎻¶
夢難裁心欲破淚逐簷聲墮想得玉人情也合思量我¶
<pb:KR4j0063_WYG_002-12a>¶
　　　遐方怨¶
紅綬帶錦香囊為表花前意慇懃贈玉郎此時更役心¶
腸轉添秋夜夢魂狂　思豔質想嬌粧願蚤傳金盞同¶
歡臥醉鄉任人猜妬惡猜防到頭須使似鴛鴦¶
　　　更漏子¶
燭熒煌香旖旎閒放一堆鴛被慵就寢獨無憀相思魂¶
欲銷　不㑹得這心力判了依前還憶空自怨奈伊何¶
别来情更多¶
<pb:KR4j0063_WYG_002-12b>¶
掌中珠心上氣愛惜豈將容易花下月枕前人此生誰¶
更親　交頸語合歡身便同比目金鱗連繡枕臥紅茵¶
霜天似煖春¶
對秋深離恨苦數夜滿庭風雨凝想坐歛愁眉孤心似¶
有違　紅牕靜畫簾垂魂消地角天涯和淚聽斷腸窺¶
漏移燈暗時¶
求君心風韻别渾似一團煙月歌皓齒舞紅籌花時醉¶
上樓　能婉媚解嬌羞王孫忍不攀留惟我恨未綢繆¶
<pb:KR4j0063_WYG_002-13a>¶
相思魂夢愁¶
　　魏承斑(六首/)¶
　　　生查子¶
離别又經年獨對芳菲景嫁得薄情夫長抱相思病¶
花紅柳綠間晴空蝶弄䨇䨇影羞看綉羅衣為有金鸞¶
並¶
　　　滿宫花¶
寒夜長更漏永愁見透簾月影王孫何處不歸来應在¶
<pb:KR4j0063_WYG_002-13b>¶
倡樓酩酊　金鴨無香羅帳冷羞更䨇鸞交頸夢中幾¶
度見兒夫不忍罵伊薄倖¶
　　　菩薩蠻¶
玉容光照菱花影沉沉臉上秋波冷白雪一聲新雕梁¶
起暗塵　寶釵揺翡翠香惹芙蓉醉㩦手入鴛衾誰人¶
知此心¶
　　　謁金門¶
煙水濶人値清明時節雨細花零鸚語切愁腸千萬結¶
<pb:KR4j0063_WYG_002-14a>¶
　鴈去音徽斷絶有恨欲憑誰説無事傷心猶不徹春¶
時容易别¶
春欲半堆砌落花千片早是潘郎長不見忍聽䨇語燕¶
　飛絮晴空颺逺風送誰家絃筦愁倚畫屏凡事懶淚¶
沾金縷線¶
長思憶思憶佳人輕擲霜月透簾澄夜色小屏山凝碧¶
　恨恨君何太極記得嬌嬈無力獨坐思量愁似織斷¶
腸煙水隔¶
<pb:KR4j0063_WYG_002-14b>¶
　　閻選(二首/)¶
　　　謁金門¶
美人浴碧沼蓮開芬馥䨇髻綰雲顔似玉素娥輝淡綠¶
　雅態芳姿閒淑雪映鈿裝金斛水濺青絲珠斷續酥¶
融香透肉¶
　　　定風波¶
江水沉沉帆影過遊魚到晩透寒波渡口䨇䨇飛白鳥¶
煙裊蘆花深處隱漁歌　扁舟短棹歸蘭浦人去蕭蕭¶
<pb:KR4j0063_WYG_002-15a>¶
竹徑透青莎深夜無風新雨歇涼月露迎珠顆入圓荷¶
　　尹鶚(十一首/)¶
　　　江城子¶
裙拖碧歩飄香纎腰束素長髩雲光拂靣瓏璁膩玉碎¶
凝粧寶柱秦箏彈向晩絃促鴈更思量¶
　　　河滿子¶
雲雨常陪勝㑹笙歌慣逐閒遊錦里風光應占玉鞭金¶
勒驊騮戴月潛穿深曲和香醉脱輕裘　方喜正同鴛¶
<pb:KR4j0063_WYG_002-15b>¶
帳又言將徃皇州每憶良宵公子伴夢魂長掛紅樓欲¶
表傷離情味丁香結在心頭¶
　　　女冠子¶
䨇成伴侶去去不知何處有佳期霞帔金絲薄花冠玉¶
葉危　懶乘丹鳳子學跨小龍兒叵耐天風𦂳挫腰肢¶
　　　菩薩蠻¶
嗚嗚曉角調如語畫樓三㑹喧䨓鼓枕上夢方殘月光¶
鋪水寒　蛾眉應歛翠咫尺同千里宿酒未全消滿懐¶
<pb:KR4j0063_WYG_002-16a>¶
離恨饒¶
錦裀閒襯丁香枕銀缸燼落猶慵寢顒坐遍紅爐誰知¶
情緒孤　少年狂蕩慣花曲長牽絆去便不歸来空教¶
駿馬廻¶
　　　撥棹子¶
丹臉膩䨇靨媚冠子縷金裝翡翠將一朶瓊花堪比窠¶
窠繡鸞鳳衣裳香&KR0805;地　銀臺蠟燭滴紅淚醁酒勸人¶
教半醉簾幙外月華如水特地向寶帳顛狂不肯睡¶
<pb:KR4j0063_WYG_002-16b>¶
風切切深秋月十朶芙蓉繁豔歇小檻細腰無力空嬴¶
得目斷魂飛何處説　寸心恰似丁香結看看瘦盡胸¶
前雪偏掛恨少年抛擲羞覩見繡被堆紅閒不徹¶
　　　金浮圖¶
繁華地王孫富貴玳瑁筵開下朝無事壓紅裀鳳舞黃¶
金翅玉立纎腰一片掲天歌吹滿目綺羅珠翠和風淡¶
蕩偷散沉檀氣　堪判醉韶光正媚折盡牡丹豔迷人¶
意金張許史應難比貪戀歡娯不覺金烏墜還惜㑹難¶
<pb:KR4j0063_WYG_002-17a>¶
别易金船更勸勒住花驄轡¶
　　　秋夜月¶
三秋佳節罩晴空凝碎露茱萸千結菊蕊和煙輕撚酒¶
浮金屑徴雲雨調絲竹此時難輟歡極一片豔歌聲掲¶
　黃昏慵别炷沉煙熏綉被翠帷同歇醉並鴛鴦䨇枕¶
暖偎春雪語叮寧情委曲論心正切夜深牕透數條斜¶
月¶
　　　清平樂¶
<pb:KR4j0063_WYG_002-17b>¶
偎紅歛翠盡日思閒事髻滑鳳凰釵欲墜雨打梨花滿¶
地　繡衣獨倚闌干玉容似怯春寒應待少年公子鴛¶
幃深處同歡¶
芳年妙伎淡拂鉛華翠輕笑自然生百媚爭𨙻尊前人¶
意　酒傾琥珀盃時更堪能唱新詞賺得王孫狂處斷¶
腸一搦腰肢¶
　　李珣(十八首/)¶
　　　中興樂¶
<pb:KR4j0063_WYG_002-18a>¶
後庭寂寂日初長翩翩蝶舞紅芳綉簾垂地金鴨無香¶
誰知春思如狂憶蕭郎等閒一去程遥信斷五嶺三湘¶
　休開鸞鏡學宫粧可能更理笙簧倚屏凝睇淚落成¶
行手尋裙帶鴛鴦暗思量忍孤前約教人花貎虚老風¶
光¶
　　　漁父(三首/)¶
水接衡門十里餘信船歸去臥看書輕爵祿慕𤣥虚莫¶
道漁人只為魚¶
<pb:KR4j0063_WYG_002-18b>¶
避世垂綸不記年官高爭得似君閒傾白酒對青山笑¶
指柴門待月還¶
棹警鷗飛水濺袍影隨潭靣柳垂縚終日醉絶塵勞曾¶
見錢塘八月濤¶
　　　南鄉子¶
㩦籠去采菱歸碧波風起雨霏霏趂岸小船齊棹急羅¶
衣濕出向桄榔樹下立¶
雲髻重葛衣輕見人微笑亦多情拾翠採珠能幾許来¶
<pb:KR4j0063_WYG_002-19a>¶
還去爭及村居織機女¶
登畫舸泛清波採蓮時唱採蓮歌欄棹聲齊羅袖歛池¶
光颭驚起沙鷗八九㸃¶
䨇髻墜小眉彎笑隨女伴下春山玉纎遥指花深處爭¶
囘顧孔雀䨇雙迎日舞¶
紅豈蔲紫玫瑰謝娘家接越王臺一曲鄉歌齊撫掌堪¶
遊賞酒酌螺杯流水上¶
山果熟水花香家家風景有池塘木蘭舟上珠簾捲歌¶
<pb:KR4j0063_WYG_002-19b>¶
聲遠椰子酒傾鸚鵡盞¶
新月上遠煙開慣隨潮水採珠来棹穿花過歸溪口沽¶
春酒小艇䌫牽垂岸柳¶
　　　定風波¶
志在煙霞慕隱淪功成歸看五湖春一葉舟中吟復醉¶
雲水此時方認自由身　花島為隣鷗作侣深處經年¶
不見市朝人巳得希夷微妙旨潛喜荷衣蕙帶絶纎塵¶
十載逍遥物外居白雲流水似相於乘興有時㩦短棹¶
<pb:KR4j0063_WYG_002-20a>¶
江島誰知求道不求魚　到處等閒邀鶴伴春岸野花¶
香氣撲琴書更飲一杯紅霞酒囘首半鈎新月貼清虛¶
又見辭巢歸燕子阮郎何事絶音徽簾外西風黃葉落¶
池閣隱莎蛩呌雨霏霏　愁坐算程千萬里頻跂等閒¶
經歲兩心違聽鵲憑龜無定處不知淚㾗流在畫羅衣¶
鴈過秋空夜未央隔牕煙月鎻蓮塘徃事豈堪容易想¶
惆悵故人迢逓在瀟湘　縱有囘文重叠意誰寄解鬟¶
臨鏡泣殘粧沉水香消金鴨冷愁永候蟲聲接杵聲長¶
<pb:KR4j0063_WYG_002-20b>¶
簾外煙和月滿庭此時閒坐若為情小閣擁爐殘酒醒¶
愁聽寒風葉落一聲聲　唯恨玉人芳信阻雲雨幈帷¶
寂寞夢難成斗轉更闌心杳杳將曉銀缸斜照綺琴橫¶
　　　西溪子¶
馬上見時如夢認得臉波相送柳堤長無限意夕陽裏¶
醉把金鞭欲墜歸去想嬌嬈暗魂銷¶
金縷翠鈿浮動粧罷倚牕圓夢日高時春已老人未到¶
滿地落花慵掃離思正難緘燕喃喃¶
<pb:KR4j0063_WYG_002-21a>¶
　　李王(八首/)¶
　　　望江南¶
多少恨昨夜夢魂中還似舊時遊上苑車如流水馬如¶
龍花月正春風¶
多少淚斷臉復橫頥心事莫將和淚説鳳笙休向淚時¶
吹腸斷更無疑¶
　　　更漏子(大石調金荃集作温飛&KR0056;/)¶
柳絲長春雨細花外漏聲迢逓驚寒鴈起寒烏畫屏金¶
<pb:KR4j0063_WYG_002-21b>¶
鷓鴣　香霧薄透重幙惆悵謝家池閣紅燭背繡帷垂¶
夢長君不知¶
　　　蝶戀花¶
遥夜亭臯閒信歩乍過清明蚤覺傷春暮數㸃雨聲風¶
約住䑃朧淡月雲来去　桃杏依依風暗度誰在秋千¶
影裏低低語一片芳心千萬緒人間没箇安排處¶
　　　清平樂¶
别来春半觸目愁腸斷砌半落梅如雪亂拂了一身還¶
<pb:KR4j0063_WYG_002-22a>¶
滿　鴈来音信無憑路遥歸夢難成離恨怯如春草更¶
行更遠還生¶
　　　採桑子(羽詞/)¶
亭前春逐紅英盡舞態徘徊細雨霏霏不放䨇眉時暫¶
開　綠牕冷靜芳音斷香印成灰可奈情懐欲睡朦朧¶
入夢来¶
　　　喜遷鶯¶
曉月墜宿煙微無語枕頻欹夢囘芳草依依天遠鴈聲¶
<pb:KR4j0063_WYG_002-22b>¶
稀　啼鶯散餘花亂寂寞畫堂深院片紅休掃儘從伊¶
留待舞人歸¶
　　　山花子(一作浣溪沙/)¶
菡萏香銷翠葉殘西風愁起綠波間還與韶光共憔悴¶
不堪看　細雨夢囘鷄塞遠小樓吹徹玉笙寒多少淚¶
珠何限恨倚䦨干¶
　　　子夜啼(一本别見或作菩薩蠻/)¶
花明月暗籠輕霧今宵好向郎邊去剗襪歩香階手提¶
<pb:KR4j0063_WYG_002-23a>¶
金縷鞋　畫堂南畔見一向偎人顫好為出来難教君¶
恣意憐¶
　　馮延已(七首/)¶
　　　羅敷豔歌(一名採桑子/)¶
小庭雨過春將盡片片花飛獨折殘枝不語凭欄只自¶
知　玉堂春煖珠簾捲䨇燕来歸舊約難期肯信韶華¶
得幾時¶
馬嘶人語春風岸芳草綿綿楊柳橋邊落日高樓酒斾¶
<pb:KR4j0063_WYG_002-23b>¶
懸　舊愁新恨知多少目斷遥天獨立花前更聽笙歌¶
滿畫船¶
　　　更漏子(商調/)¶
夜初長人近别夢覺一牕殘月鸚鵡臥蟪蛄鳴西風寒¶
未成　紅臘燭彈棊局牀上畫屏山綠搴繡幌倚瑶琴¶
前懽淚滴襟¶
玉罏煙紅燭淚偏對畫堂秋思眉翠薄髩雲殘夜長衾¶
枕寒　梧桐樹三更雨不道離情最苦一葉葉一聲聲¶
<pb:KR4j0063_WYG_002-24a>¶
空堦滴到明¶
　　　臨江仙¶
冷紅飄起桃花片青春意緒闌珊高樓簾幙巻輕寒酒¶
餘人散獨自倚闌杆　夕陽千里連芳草風光愁殺王¶
孫徘徊飛盡碧天雲鳳城何處明月照黃昏¶
　　　虞美人¶
畫簾新霽情蕭索深夜垂珠箔洞房人睡月嬋娟梧桐¶
䨇影上珠軒立堦前　高樓何處連宵宴塞管聲幽怨¶
<pb:KR4j0063_WYG_002-24b>¶
一聲巳斷别離心舊懽抛棄杳難尋恨沉沉¶
碧波朱户垂簾暮簾下鶯鶯語薄羅衣舊泣青春野花¶
芳草逐年新事難論　鳳笙何處高樓月幽怨憑誰説¶
亭亭殘照上梧桐一時彈淚與東風恨重重¶
　　庾傳素(一首/)¶
　　　木蘭花¶
木蘭紅豔多情態不似凡花人不愛移来孔雀檻邊栽¶
折向鳳凰釵上戴　是何芍藥爭風彩自共牡丹長作¶
<pb:KR4j0063_WYG_002-25a>¶
對若教為女嫁東風除却黃鶯難匹配¶
　　劉侍讀(一首/)¶
　　　生查子(䨇調/)¶
深秋更漏長滴盡銀臺燭獨歩出幽閨月晃波澄綠¶
菱荷風乍觸一對鴛鴦宿虚棹玉釵驚驚起還相續¶
　　歐陽彬左丞(一首/)¶
　　　生查子¶
竟日畫堂懽入夜重開宴剪燭䗶煙香促席花光顫¶
<pb:KR4j0063_WYG_002-25b>¶
待得月華来滿院如鋪練門外簇驊騮直待更深散¶
　　許岷(二首/)¶
　　　木蘭花(大石調/)¶
小庭日晩花零落倚户無聊粧臉薄寶箏金鴨任生塵¶
綉畫工夫全放却　有時覷著同心結萬恨千愁無處¶
説當初不合儘饒伊贏得如今長恨别¶
江南日煖芭蕉展美人折得親裁剪書成小簡寄情人¶
臨行更把輕輕撚　其中撚破相思字却恐郎疑蹤不¶
<pb:KR4j0063_WYG_002-26a>¶
似若還猜妾倩人書誤了平生多少事¶
　　林楚翹(一首/)¶
　　　菩薩蠻(中吕調/)¶
畫堂春晝垂珠箔臥来揉惹金釵落簟滑枕頭移鬢蟬¶
狂欲飛　笑拖嬌眼慢羅袖籠花靣重道好郎君人前¶
莫惱人¶
　　薛昭藴(一首/)¶
　　　謁金門¶
<pb:KR4j0063_WYG_002-26b>¶
春滿院疊損羅衣金線睡覺水晶簾未捲簾前䨇語燕¶
　斜捲金鋪一扇滿地落花千片早是相思腸欲斷忍¶
教頻夢見¶
　　徐昌圖(三首/)¶
　　　木蘭花(䨇調/)¶
沉檀煙起盤紅霧一箭霜風吹綉户漢宫花靣學梅粧¶
謝女雪詩裁柳絮　長埀夹幕孤鸞舞旋炙銀笙䨇鳳¶
語紅牕酒病嚼寒冰冰損相思無夢處¶
<pb:KR4j0063_WYG_002-27a>¶
　　　臨江仙¶
飲散離亭西去浮生常恨飄蓬囘頭煙柳漸重重淡雲¶
孤鴈遠寒日暮天紅　今夜畫船何處潮平淮月朦朧¶
酒醒人靜奈愁濃殘燈孤枕夢輕浪五更風¶
　　　河傳¶
秋光滿目風清露白蓮紅水綠何處夢囘弄珠拾翠盈¶
盈倚蘭橈眉黛蹙　採蓮調穩呉侣聲相續倚棹呉江¶
曲鷺起莫天幾䨇交頸鴛鴦入蘆花深處宿¶
<pb:KR4j0063_WYG_002-27b>¶
　¶
　¶
　¶
　¶
　¶
　¶
　¶
　尊前集巻下¶
